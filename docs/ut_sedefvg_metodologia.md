---
title: Rapporto di test con utenti del sito "RAI Friuli Venezia Giulia" | Metodologia
summary: Rapporto di test con utenti del sito "RAI Friuli Venezia Giulia" | Metodologia.
authors:
    - Enrico Basso
    - Amos Cappellaro
    - Luca Dal Poz
date: 2019-07-10
---

# Metodologia

In generale l'indagine è costituita prevalentemente dai seguenti passi:

- **Pianificazione**: una volta determinati gli obiettivi del test, bisogna definire i tipi di utenti che verranno coinvolti, i tipi di compiti e le modalità di esecuzione del test;
- **Reclutamento**: dipende ovviamente dal tipo di utente di cui si ha bisogno. Normalmente durante la pianificazione si cerca di definire la tipologia di utente con il quale si possa avere il miglior risultato per lo scopo (dipende dalle caratteristiche che possiede, come esperienza, apprendimento, impegno, ecc...);
- **Briefing**: questa fase serve per spiegare all'utente lo scopo del test e come esso debba esser svolto. Inizialmente all'utente vengono fatte delle domande pertinenti o più facilmente gli si chiede di rispondere ad un questionario in grado di determinare le giuste caratteristiche.
- **Esecuzione**: durante l'esecuzione del test l'utente verrà seguito da uno o più sperimentatori, i quali avranno cura di prender nota di ciò che succede, di valutare se il test stia proseguendo bene e di condurre il protocollo *think aloud*. È importante assumere un atteggiamento aperto nei confronti dell'utente ed evitare in qualsiasi modo che si instauri un rapporto conflittuale con l'utente, che renderebbe totalmente inutile il test. È importante anche che l'utente venga supportato ed incoraggiato, anche nei casi in cui si incontrino maggiori difficoltà;
- **Debriefing**: esso serve per elaborare le idee raccolte durante l'esecuzione del test. È possibile condurre un'intervista che possa raccogliere informazioni e pareri riguardo al test; è utile per la valutazione della soddisfazione e per una eventuale spiegazione riguardo le scelte intraprese, in modo tale di migliorare il test nei casi futuri o capire come l'utente medio si comporta.



## Casi d'uso

I casi d'uso identificati sono stati presentati agli utenti seguendo un ordine di difficoltà (dal più semplice al più difficile).

### Caso d'uso 1

**Scenario:**
"Ti sei perso il telegiornale di ieri sera in cui hanno trasmesso un servizio di tuo particolare interesse e vuoi recuperarlo".

**Scopo:**
Consultare il TGR (Tele Giornale Regione) trasmesso la sera precedente.

**Livello di difficoltà:**
Facile

**Tempo previsto:**
1 minuto

**Pagina di partenza:**
[Homepage - sedefvg.rai.it](http://www.sedefvg.rai.it)

**Pagina di arrivo:**
Pagina di visualizzazione del video del TGR selezionato.

**Percorso previsto:**  
1. scorrere la homepage fino a metà pagina;  
2. selezionare link del TGR desiderato.

**Criterio di successo:**
L'utente deve visualizzare il TGR trasmesso la sera precedente.

### Caso d'uso 2

**Scenario:**
"Vuoi mandare una email alla sede RAI del Friuli Venezia Giulia, ma non conosci l'indirizzo email".

**Scopo:**
Trovare l’indirizzo di posta elettronica della Sede Regionale RAI del Friuli Venezia Giulia.

**Livello di difficoltà:**
Facile

**Tempo previsto:**
1 minuto

**Pagina di partenza:**
[Homepage - sedefvg.rai.it](http://www.sedefvg.rai.it)

**Pagina di arrivo:**
[La Sede](http://www.sedefvg.rai.it/dl/portali/site/articolo/ContentItem-70824807-2bf5-49b5-bc5f-1f0c4ce9fa88.html)

**Percorso previsto:**  
1. selezionare link "LA SEDE" dalla navbar.

**Criterio di successo:**
L'utente deve ottenere l'indirizzo email della Sede Regionale RAI del Friuli Venezia Giulia.

### Caso d'uso 3

**Scenario:**
"Ti trovi in sett bianca a Tarvisio e vuoi ascoltare RAI Radio1, ma non sai quale sia la frequenza radio per collegarti da questa zona".

**Scopo:**
Trovare la frequenza radio per sintonizzarsi a RAI Radio1 da Tarvisio.

**Livello di difficoltà:**
Medio

**Tempo previsto:**
5 minuti

**Pagina di partenza:**
[Homepage - sedefvg.rai.it](http://www.sedefvg.rai.it)

**Pagina di arrivo:**
[Frequenze](http://www.sedefvg.rai.it/dl/portali/site/articolo/ContentItem-7975ffff-e225-4540-9182-23f4517863a0.html)

**Percorso previsto:**  
1. selezionare link "FREQUENZE" dalla navbar;  
2. scorrere fino a fine pagina.

**Criterio di successo:**
L'utente deve ottenere la frequenza radio per sintonizzarsi a RAI Radio1 da Tarvisio.

### Caso d'uso 4

**Scenario:**
"Un amico ti ha consigliato di seguire il programma *Rock Revolution*. Interessato dal consiglio, vuoi ascoltare l'ultima puntata andata in onda".

**Scopo:**
Ascoltare l’ultima puntata andata in onda del programma *Rock Revolution*.

**Livello di difficoltà:**
Medio

**Tempo previsto:**
5 minuti

**Pagina di partenza:**
[Homepage - sedefvg.rai.it](http://www.sedefvg.rai.it)

**Pagina di arrivo:**
[Rock Revolution](http://www.rai.it/dl/portali/site/articolo/ContentItem-6f613c1a-7fe2-41ff-831c-fa33ec17b564.html)

**Percorso previsto:**  
1. selezionare link "I PROGRAMMI" dal menù "Radio";  
2. selezionare link "R" dalla lista alfabetica;  
3. selezionare link "ROCK REVOLUTION";  
4. selezionare link "ASCOLTA E SCARICA LE PUNTATE";  
5. scorrere la pagina ottenuta fino a metà;  
6. avviare il player.

**Criterio di successo:**
L'utente deve ascoltare l’ultima puntata andata in onda del programma *Rock Revolution*.

### Caso d'uso 5

**Scenario:**
"Vuoi contattare la persona che conduce il programma radio *Peter Pan - I Bambini Ci Guardano* per coinvolgerla ad un'iniziativa benefica".

**Scopo:**
Trovare i contatti (telefono ed email) della persona a capo della conduzione del programma radio *Peter Pan - I Bambini Ci Guardano*.

**Livello di difficoltà:**
Medio

**Tempo previsto:**
5 minuti

**Pagina di partenza:**
[Homepage - sedefvg.rai.it](http://www.sedefvg.rai.it)

**Pagina di arrivo:**
[Peter Pan - I Bambini ci Guardano](http://www.sedefvg.rai.it/dl/portali/site/programmi/PublishingBlock-09091aa7-e62c-4e2e-9fd6-44195372802d.html?prog=ContentItem-807fd8e4-748a-4283-88c4-fe281ddb2cca)

**Percorso previsto:**  
1. selezionare link "I PROGRAMMI" dal menù "Radio";  
2. selezionare link "P" dalla lista alfabetica;  
3. selezionare link "PETER PAN - I BAMBINI CI GUARDANO";  
4. scorrere la pagina ottenuta fino a metà.

**Criterio di successo:**
L'utente deve trovare i contatti (telefono ed email) della persona a capo della conduzione del programma radio *Peter Pan - I Bambini Ci Guardano*.



## Reclutamento degli utenti

Secondo una ricerca condotta da Jakob Nielsen, un test effettuato con 5 utenti riesce ad individuare il 75-80% dei problemi di usabilità di un sito web. Per il nostro test abbiamo perciò reclutato un campione di 5 utenti, scelti tra diverse fasce di età e di esperienza in merito all'utilizzo di computer e di Internet.

In fase di briefing, è stato loro sottoposto un [questionario](https://forms.gle/NuUQovPBBxdL46B78), nel quale vengono richiesti alcuni dati personali (come ad esempio sesso, età, professione, ...) con la finalità di raccogliere i relativi profili. Nel questionario vengono inoltre spiegati lo scopo e lo svolgimento del test.

<br/>

La seguente tabella riassume i profili degli utenti, raccolti tramite il questionario, ai quali è stato sottoposto il test:

<table class="docutils profiles">
    <thead>
        <tr>
            <th></th>
            <th scope="col">Utente A</th>
            <th scope="col">Utente B</th>
            <th scope="col">Utente C</th>
            <th scope="col">Utente D</th>
            <th scope="col">Utente E</th>
        </tr>
    </thead>
    <tbody>
        <tr>
            <th scope="row">Sesso</th>
            <td>F</td>
            <td>F</td>
            <td>F</td>
            <td>M</td>
            <td>F</td>
        </tr>
        <tr>
            <th scope="row">Età</th>
            <td>21</td>
            <td>53</td>
            <td>21</td>
            <td>63</td>
            <td>23</td>
        </tr>
        <tr>
            <th scope="row">Professione</th>
            <td>Studentessa</td>
            <td>Impiegata</td>
            <td>Studentessa</td>
            <td>Pensionato</td>
            <td>Studentessa</td>
        </tr>
        <tr>
            <th scope="row">Livello di abilità informatica</th>
            <td>Basso</td>
            <td>Medio</td>
            <td>Medio</td>
            <td>Basso</td>
            <td>Medio</td>
        </tr>
        <tr>
            <th scope="row">Quanto utilizza il computer</th>
            <td>3-7 ore/sett</td>
            <td>20+ ore/sett</td>
            <td>3-7 ore/sett</td>
            <td>3-7 ore/sett</td>
            <td>3-7 ore/sett</td>
        </tr>
        <tr>
            <th scope="row">Dove utilizza il computer</th>
            <td>Casa + Università</td>
            <td>Casa + Lavoro</td>
            <td>Casa</td>
            <td>Casa</td>
            <td>Casa + Università</td>
        </tr>
        <tr>
            <th scope="row">Quanto utilizza Internet</th>
            <td>20+ ore/sett</td>
            <td>3-7 ore/sett</td>
            <td>3-7 ore/sett</td>
            <td>1-3 ore/sett</td>
            <td>3-7 ore/sett</td>
        </tr>
        <tr>
            <th scope="row">Dove utilizza Internet</th>
            <td>Casa + Università</td>
            <td>Casa</td>
            <td>Casa</td>
            <td>Casa</td>
            <td>Casa + Università</td>
        </tr>
        <tr>
            <th scope="row">Freuqenta siti di emitt. tv/radio</th>
            <td>Sì</td>
            <td>Sì</td>
            <td>Sì</td>
            <td>No</td>
            <td>No</td>
        </tr>
        <tr>
            <th scope="row">Ha mai consultato sedefvg.rai.it</th>
            <td>No</td>
            <td>No</td>
            <td>No</td>
            <td>No</td>
            <td>No</td>
        </tr>

    </tbody>
</table>
